 

&eruum studiosoru- tam parm proficiant, tam nullum saepe operae suae ia litteris positae
pm& ficiunt, vitae rationem ipsorum et diaetam advertamus. Scholis transactis non am-
bulatu· cunt aut in aerem salubrem exspaciantur, sed in cauponas se conferunt ibique ad
modicas cerevisiae potiones et ad herbae Nicotianae suffimenta in multam noctem vigilant,
cantiunculas insipidas non cantantes, sed vociferantes et clamantes, quibus rebus et stoma-
chum laedunt et latera corrumpunt, aut saltem ita se debilitant atque conficiunt sine omni
corporis salubritate, ut proximo die, ubi primo mane surgendum et in scholas eundum est,
vix ac ne vix quidem de lecto surgere possint, superioris noctis crapula caput et membra
adhuc aggravante. Postquam magistrorum imperia et poenas timentes tandem inviti surrexe-
runt, quid, quaeso, tali ratione affectos in litteris elaborare posse, qua animi alacritate do-
centem audire magistrum, quo denique fructu scholis interesse putabis? Quibus contraria
omnia futura essent, si iusta et artificiosa corporis exercitatione et orta inde corporis animi-
que sanitate ac sobrietate uterentur. — Alterum quod luctaturi sunt iuvenes nostri ex arte
gymnastica boc erit. Aptiores reddentur ,ad vitae negotia omnis generis, etiam graviora,
patranda ac toleranda. Etenim hominibus litteratis, qui nunc vivunt, his nostris temporibus
iu dies plura atque graviora negotia iniunguntur, ut nemo sere omnium, qui ad rempublicam
gerendam hodie accedunt, negotiis muneri publico coniunctis par esse posse amplius videatur.
His negotiis gerendis aptiores erunt sine dubio, qui minus imbecilli et robustiores facti fue-
rint iuvenes nostri corporis exercitationibus atque arte gymnastica. Nostrorum hominum, qui
rempublicam gerunt, vel religiosissimorum vires non amplius sufficiunt moli negotiorum, quae
indies iii maiorem numerum accrescunt3 et cum scribendi magis desidendique officia iniun-
gantur quam agendi dicendique, peius etiam valetudini miserorum consulitur. Tertium deni-
que emolumentum artis gymnasticae erit, quo nullum facile est maius, ut corporis servitio,
animi imperio utantur iuvenes nostri. Nulla enim re magis libidines refraenantur, cupidi-
tates coercentur, res ludicrae et venereae, quarum tam cupidi nostri sunt adolescentes et quae
animum maxime pessundant, salubrius amoventur ac deprimuntur, quam corporis iusta ex-
ercitatione, quae ita fit, ut corpus artificiose et secundum regulas excolatur atque salubrem
defatigationem contrahere doceatur. Atque hac tantum ratione vera animi libertas comparari
potest. Nihil enim est liberum esse, nisi vacuum a libidinibus, quibus nisi imperas, ipsae
tibi imperabunt, id quod turpissimum est servitium.

Haecad rem sufficiunt. Quae propterea tractavi libentius, quod spes laeta rebus nostris
affulget, fore, ut proxime artis gymnasticae disciplina etiam in nostro Gymnasio instituatur.
Cuius rei gratiae a nobis ac discipulis nostris et habebuntur et agentur curatoribus Gymnasii
nostri maximae, nec deerunt fructus uberrimi, in iuvenum nostrorum animos ac studia re-
dundaturi. Duit Deus Ο. Μ., ut haec quoque rerum nostrarum in melius provectio florem
scholae nostra‘e adaugeat ac disciplinam nostram in adolescentibus curae nostrae traditis seli-
citet ac fortunatam reddat.

